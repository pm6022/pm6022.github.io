---
title: "Napoli. Marzo 2020."
date: 2022-01-06T19:14:03+01:00
draft: false
toc: false
images:
tags:
  - storie
---

Un altro giorno in quarantena, un altro morto. Non va ad aggiungersi ai decessi causati dal coronavirus, è stato il giudizio sul suo peccato originale che gli ha tolto la vita. Mica tanto originale in fondo, è il terzo che viene incenerito dalle guardie per aver avuto l'ardire di festeggiare la sua sudata corona d'alloro, a volte il caso sembra avere un pessimo umorismo con i giochi di parole.
Nessuno lo piange al di fuori dei conoscenti, ha infranto il decreto, poteva inasprire il contagio nella regione partenopea per puro capriccio. Impossibile averlo fatto per errore, nei cartelli una volta abitati da offerte imperdibili e donne in intimo, vi è un unico inquilino: il governatore del mondo De Luca.